---
sidebar_position: 1
---

# Вступ

Визначна роль у впровадженні сучасного науково-технічного прогресу належить електрифікації.
Як відомо, під електрифікацією розуміють широке впровадження в промисловість, сільське господарство та побут електричної енергії, яка централізовано виробляється на потужних електростанціях.

Життя сучасного суспільства неможливо без використання електричної енергії. Все, що необхідно для задоволення матеріальних та духовних вимог людини – оселя, одяг, транспорт, радіо, кіно, телебачення, комп’ютер – все це потребує використання електричної енергії. Без неї людина була б не в змозі розкривати і використовувати безмежні багатства природи, проникати в глибини землі та в безмежність космосу. Створення різноманітних
електричних машин та автоматичних пристроїв, які полегшують труд людини, дозволяють йому найбільш ефективно керувати найскладнішими виробничими процесами і підвищувати ефективність праці.

Зародження електротехніки відноситься до першої половини ХІХ сторіччя, коли швидкий розвиток промисловості почав вимагати все більшої і більшої кількості електричної енергії для задоволення своїх потреб. Вирішити цю проблему стало можливим завдяки досягненням науки про електричні та магнітні явища.

Наприкінці ХVІІІ сторіччя було встановлено ряд важливих фактів в області статичної електрики та магнетизму. Досліджували та вивчали такі явища, як грозовий розряд, електростатична індукція, взаємодія електричних зарядів; були побудовані електростатичні генератори, конденсатор, електрофор; створені перші електровимірювальні пристрої – електричний вказівник Рихмана та обертові ваги Кулона. Значні внески в дослідження електричних і магнітних явищ були зроблені М.В. Ломоносовим, Г.В. Рихманом, В. Франкліном, Ш.О. Кулоном.

На порубіжжі ХVІІІ та ХІХ сторіччя було відкрито електричний струм і побудований перший хімічний генератор електричного струму – вольтів стовп (А. Вольта, В.В. Петров), а наприкінці першої треті ХІХ ст. були знайдені та в значній мірі досліджені хімічні, теплові, світлові і магнітні впливи струму, відкрито явище електричної дуги, встановлені закони взаємодії електричного струму. Зроблені перші кроки по використанню
методів математичного аналізу в дослідженні електромагнітних явищ (роботи А.М. Ампера), встановлений закон Ома. Все це створило підстави для відкриття у 1831 році явища електромагнітної індукції (М. Фарадей, Д. Генрі) та побудування на його основі перших електромагнітних генераторів.

Період з 1831 по 1870р.р. можна означити як час зародження та первісного розвитку електротехніки. В ці роки створюються різноманітні електромагнітні генератори та електричні двигуни; зароджується та розвивається електромагнітна телеграфія, гальванопластика, електричний вибух мін; проводяться перші ефективні іспити по використанню електрики для освітлення; створюються перші автоматичні пристрої; зароджується електровимірювальна техніка. Але широке використання електричної енергії
в цей період ще було неможливим, оскільки ще не існувало економічного та надійного генератора електричного струму.

Новий етап в розвитку практичного використання електрики почався у 70-х роках ХІХ ст., коли був створений перший промисловий генератор (генератор Грамма, 1870 р.). Період 1870 – 1890р.р. стає часом становлення електротехніки, як самостійної галузі техніки. Головними споживачами електроенергії в цей період були джерела світла, попит на які збільшувався у зв’язку з розростанням міст і розвитком промисловості.

Перші електричні станції виробляли постійний струм і обслуговували окремі об’єкти з невеликою кількістю споживачів. По мірі розширення області використання електричної енергії остання стає товаром; все більш гостро відчувається необхідність централізованого виробництва і економічної передачі енергії на значні відстані. Спроби рішення цих проблем
на базі постійного струму були неефективними в наслідок неспроможностітрансформації постійного струму: економічність передачі постійного струму вимагала підвищення напруги до кількох кВ, але без трансформатора високу напругу було складно отримати і ще складніше нею користуватися.

Успішне рішення складних науково-технічних завдань стало можливим завдяки теоретичним дослідженням в галузі електромагнетизму (1870 - 1890рр.). Найважливіше місце серед них належить електромагнітній теорії Д.К. Максвелла; дослідженню магнітних характеристик сталі і розрахунку магнітних кіл (А.Г. Столєтов, Д. Гопкінсон); створенню промислових типів трансформаторів з замкненою магнітною системою (О. Блаті, М. Дері, К. Циперновський); відкриттю явища обертового магнітного поля (Г. Ферраріс, Н. Тесла); розробці техніки багатофазних (трифазних) кіл (М.О. Доливо-Добровольський, Н. Тесла та ін.); створенню основ теорії кіл, машин та трансформаторів (Г. Капп, М.О. Доливо-Добровольський, Ч.П. Штейнмец та ін.).

Трифазні кола мали значні переваги у порівнянні з колами постійного та однофазного змінного струму завдяки тому, що їх використання дозволило комплексно вирішити важливу проблему: за допомогою трифазних синхронних генераторів можна було достатньо легко виробляти величезну кількість електроенергії, економічно передавати її на великі відстані;
створити прості та надійні асинхронні двигуни. Ці відкриття та розробки ознаменували початок сучасного етапу розвитку електротехніки – становленню електрифікації.

З цього часу швидко зростають потужність електричних станцій та напруга електромереж, розробляються нові конструкції електричних машин, пристроїв та апаратів. Процес електрифікації поступово обіймає все нові області виробництва: розвиваються електрометалургія, електротермія, електрохімія. Електрична енергія широко використовується в різноманітних галузях промисловості, на транспорті, в сільському господарстві, в побуті. Характерною особливістю нашого часу є творча співпраця вчених та
інженерів-електриків із фахівцями різноманітних галузей науки і техніки. З одного боку, використання досягнень електротехніки стимулює розвиток будь-якої галузі виробництва, з другого – для створення сучасних потужних гідро- і турбогенераторів, трансформаторів, різноманітних електричних апаратів, радіоелектронних пристроїв необхідні зусилля не тільки вчених – електриків та енергетиків, а ще й металургів, хіміків, будівників, механіків, технологів та інших фахівців.

Електрифікація виробництва призвела до різкого підвищення продуктивності праці в таких важких процесах, як здобич та вантаж вугілля, руди, торфу, а також в машинобудівництві і металообробці, чорній та кольоровій металургії, в хімічній, нафтовій та газовій промисловості. Безперечна більшість різноманітних машин, станків та механізмів на
заводах і фабриках приводяться в дію електричними двигунами. Сучасний автоматизований електропривод е технічною основою механізації та автоматизації виробничих і технологічних процесів в промисловості. Без використання електроенергії неможна було б налагодити
виробництво високоякісних сталей, жароміцних сплавів, напівпровідникових матеріалів, найцінніших кольорових металів.

Сучасні виробничі процеси протікають в таких умовах (швидкостях, температурах, тисках), що людина не в змозі безпосередньо контролювати них. В цьому разі на допомогу приходять автоматичні устрої, комп’ютери, радіотехніка, які забезпечують контроль і управління процесами виробництва.

Сьогодні не існує такої області техніки, де б у тому, або іншому вигляді, не використовувалась електрична енергія, а в майбутньому потреба в неї тільки зросте. Тому, без знання електротехніки неможливо стати гарним спеціалістом, новатором виробництва. Кожний інженер – будь він металургом, будівником, хіміком, механіком, гірником, текстильником – повинен знати електротехніку і вміти використовувати електричну енергію.
Велике значення електрики в житті сучасного суспільства пояснюється її перевагами над іншими видами енергії. Головна перевага в тому, що електрична енергія більш універсальна, вона порівняно легко перетворюється в інші види енергії: механічну, теплову, хімічну, променеву; крім того, її можна передавати на значні відстані з достатньо невеликими втратами. У даному посібнику стисло розглянуті основні закони електротехніки;
приведені особливості та переваги систем однофазного та трифазного змінного струму; викладені головні поняття про електричні машини та перетворювачі електроенергії.

На базі основ електротехніки висвітлені деякі аспекти щодо постачання електроенергії. Так, наприклад, якість електрики, яку виробляють на сучасних електростанціях, достатньо висока, але в процесі її передачі та перетворювання відбувається погіршення якості за рахунок впливу багатьох потужних електричних споживачів. Такі показники якості, як коливання, відхилення напруги (частоти), несинусоїдність та несиметрія трифазної
системи напруг, значним чином впливають на економічну ефективність роботи підприємств. В посібнику приведені засоби підвищення якості електроенергії; розглянуті і інші економічні складові енергетичного менеджменту підприємств: вибір раціональної напруги,показники графіків навантажень, коефіцієнт потужності.Посібник може бути корисним для студентів всіх хіміко-технологічних, а також економічних спеціальностей вищих учбових закладів.
